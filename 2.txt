วิเกรียนพีเดีย (Wigrianpedia) ฉายา "สารานุเกรียนเสรี" คือ เว็บไซต์สารานุเกรียนเผด็จการภาษาไทยบนอินเทอร์เน็ต อันเป็นเป้าหมายการล้อเลียนของไร้สาระนุกรม ที่นั่น มีเพียงเหล่าอภิสิทธิ์ชนเท่านั้นที่สามารถอ่านและปรับปรุงเพิ่มเติมเนื้อหา อันทำให้วิเกรียนพีเดียเป็นสารานุเกรียนที่มีการปิดกั้น บลัส และอยู่ภายใต้การดูแลรักษาโดยกลุ่มผู้เผด็จการไม่ถึงสิบคนจากทั้งประเทศไทยและประเทศเทย ผ่านทางละมุนภัณฑ์ ที่ชื่อ แม้วโครซัค อินเทอร์เน็ต เอ็กซ์โพลดเดอร์ (MawCroSuck Internet Exploder) อย่างไรก็ตาม ผู้ใช้ขาประจำหลายรายพบตรงกันว่า วิเกรียนพีเดียเป็นเว็บไซต์เพียงเว็บเดียวที่สามารถทำให้ละมุนภัณฑ์ชนิดดังกล่าวเกิด error ได้
วิเกรียนพีเดียเริ่มต้นเมื่อ พ.ศ. 2544 โดยมีจุดประสงค์เพื่อเผยแผ่ความรู้ทั่วไปด้วยวิธีการนำเสนอที่ไม่สะดุดตาที่สุดเท่าที่จะเป็นไปได้ สำหรับวิเกรียนพีเดียภาษาไทย ปัจจุบันมีบทความทั้งหมดราวหกหมื่นบทความ ซึ่งส่วนใหญ่เกี่ยวกับดารานักแสดง วัด หรือสถานีรถไฟ วิเกรียนพีเดียปกครองด้วยกฎหมายรัฐธรรมนูญอันเข้มงวด ที่ซึ่งผู้ที่ไม่ใช่นักวิชาเกรียน (อีกนัยหนึ่ง คือ "อภิสิทธิ์ชน") ที่เข้าไปแก้ไขบทความ จะถูกจับกุมในข้อหา "ก่อเกรียนร้าย" โดยผู้คุ้มกฎอันทรงอำนาจ แน่นอนว่าบุคคลเหล่านี้ได้พยายามลักลอบนำเข้ามุขตลกและความไร้สาระเข้าไปในวิเกรียนพีเดียนั่นเอง
dcxcx